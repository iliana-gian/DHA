# DHA
Arduino “Prevent Fire”

Το νησί μας, η Ρόδος, το καλοκαίρι του 2023 έπαθε μεγάλες καταστροφές λόγω των πυρκαγιών που έκαψαν μεγάλο μέρος του νησιού. 
Με αυτή την εργασία θέλουμε να δημιουργήσουμε ένα σύστημα το οποίο «αυτοματοποιεί» την πυροσβεστική ώστε να σταματάμε τις φωτιές από απόσταση. Το σύστημά μας θα λειτουργεί με αισθητήρες που θα εντοπίζουν τα χαμηλά επίπεδα υγρασίας και τις υψηλές θερμοκρασίες σε μια δασική περιοχή, θα προειδοποιεί την πυροσβεστική υπηρεσία και θα θέτει σε λειτουργία αυτόματο σύστημα πυρόσβεσης σε περίπτωση πυρκαγιάς έτσι ώστε να την καθυστερήσει μέχρι να φτάσουν οι πυροσβεστικές δυνάμεις.
Στις δασικές περιοχές της Ρόδου υπάρχουν λίμνες (φυσικές ή τεχνητές), ποτάμια και πηγές τα οποία θα μπορούσαν να τροφοδοτήσουν με νερό συστήματα κατάσβεσης σε διάφορα σημεία του δάσους. Στόχος μας είναι να τα αξιοποιήσουμε για να σώσουμε από κάποια μελλοντική πυρκαγιά τα δάση και τα άγρια ζώα που απέμειναν στο νησί μας.
Εκπαιδευτικοί στόχοι του έργου 
1) Εξοικείωση με κατασκευές αυτοματισμού
2) Δημιουργία συστήματος προειδοποίησης και πυρόσβεσης
3) Ευαισθητοποίηση των μαθητών και της τοπικής κοινωνίας σε θέματα πρόληψης και διαχείρισης φυσικών καταστροφών.
